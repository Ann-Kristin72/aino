# Diabetes

[//]: # ({
  "description": "Hel eller delvis manglende evne til å produsere og nyttiggjøre seg av eget insulin kjennetegner sykdommen diabetes mellitus. Her lærer du om type 1 og 2 diabetes, behandlingsmetoder og komplikasjoner.",
  "image": "https://skillaid-cdn.azureedge.net/media/image/fa55c36a-3c05-4643-bb43-b544fbdb1b15.jpg",
  "contentOwner": null,
  "active": true,
  "language": "nb-NO",
  "contentType": null,
  "contentYield": null,
  "localLocation": null,
  "contentCategory": "Diseases and interventions",
  "contentAssociation": null,
  "contentDeveloper": null,
  "contentAnchoring": null,
  "bibliography": null,
  "targetUser": "Assistants",
  "market": "Norway",
  "learningOutcomes": null,
  "relatedCourses": "",
  "localDivision": null,
  "revisionInterval": "6 months",
  "contentApproved": "",
  "targetLocation": "Everywhere"
})

## Diabetes
[//]: # ({
  "description": null,
  "required": true,
  "locked": false
})

### Blodsukker
https://skillaid-cdn.azureedge.net/media/image/bf0f7910-8a82-4700-9ba0-eaf04e425d74.jpg

Kroppen vår trenger energi for å fungere som normalt. Dette får vi blant annet gjennom glukose. 

**For at kroppen skal kunne nyttiggjøre seg av energien man inntar ved mat og drikke er man avhengig av et hormon kalt insulin.**

Insulin gjør det mulig for glukose å slippe inn i cellene. Det er i cellene glukosen omgjøres til energi som kroppen kan bruke.

### Diabetes
https://skillaid-cdn.azureedge.net/media/image/1808eeaf-7a59-41cd-81aa-e0031b7f8c91.jpg

Dersom man har lav eller fraværende insulinproduksjon vil ikke glukosen slippe inn i cellene, og man får da det som kalles for høyt blodsukker. 

**Høyt blodsukker kjennetegner sykdommen diabetes.**

Diabetes deles inn i ulike grupper, hvor Type 1 og Type 2 er hovedgruppene.

### Forhøyet blodsukker
https://skillaid-cdn.azureedge.net/media/image/3165f9fd-2b8f-4cc7-a822-8a9abdd56450.jpg

Blodsukker oppgis i mmol/L, og bør helst ligge mellom **4 og 7 mmol/L**.

Høyt blodsukker gjør at cellene i kroppen får for lite energi. Da vil ikke cellene kunne utføre sine oppgaver på en ordentlig måte. 

Dette kan blant annet føre til nedsatt syn, diabetessår/fotsår, nyresvikt og hjerte-karsykdommer.



### Ketoacidose
https://skillaid-cdn.azureedge.net/media/image/4d64c2c5-964f-4dfd-ac08-d851d3afde9b.jpg

Ved langvarig mangel på glukose kan kroppen begynne å ta av fettreserver for å få nok energi. Dette skaper biproduktet ketoner som kan ha negativ effekt på syrebalansen i kroppen.

Dette kan potensielt føre til den livstruende tilstanden ketoacidose, såkalt syreforgiftning.

Symptomer på dette kan være kvalme, bevisstløshet, og pustevansker.

Ketoner kan måles med urinstix.

### Føling
https://skillaidmedia.blob.core.windows.net/media/image/eb1196f0-c5ad-429e-97dd-0e63b39d24a5.jpg

Hvis en person med diabetes får for lavt blodsukker kalles det «føling».

Skjelving, svimmelhet, hjertebank og uro er noen symptomer på lavt blodsukker.

Hvis ikke blodsukkeret økes raskt kan personen få kramper og miste bevisstheten.

**Hvis blodsukkeret blir for lavt er det viktig å spise eller drikke noe som raskt øker blodsukkeret.**

### Tap av bevisstheten
https://skillaid-cdn.azureedge.net/media/image/ca24256f-bf67-417c-98c1-da87ba4376f5.jpg

Bevisstløshet kan være et alvorlig tegn på både for lavt og for høyt blodsukker. Dersom du finner en bevisstløs person gjør følgende:
* Ring 113
* Sjekk luftveier og om personen puster som normalt
* Ta en blodsukkermåling dersom personen puster normalt
* Ved lavt blodsukker forsøk å smøre noe søtt i munnhulen som ikke trengs å svelges

**Start alltid hjerte-lungeredning ved unormal pust eller fravær av pust dersom personen er bevisstløs.**

## Insulinbehandling
[//]: # ({
  "description": null,
  "required": true,
  "locked": false
})

### Insulin
https://skillaid-cdn.azureedge.net/media/image/dd811654-4fd4-4386-9b25-8dbbe44abd90.jpg

For høyt blodsukker behandles med insulin.

Behovet for insulin vil kunne variere i løpet av et døgn.

Mengden insulin som skal gis avhenger av blodsukkerverdiene målt før måltid, hva som skal spise av karbohydrater, og mengden aktivitet i forkant av måltidet.

Følg alltid doseringer og anvisninger fra lege.

### Typer insulin
https://skillaid-cdn.azureedge.net/media/image/86809bfc-458c-4c50-a6ca-377f17984d46.jpg

Det skilles mellom to hovedtyper insulin:

* Hurtigvirkende insulin, kalt bolusdoser.
* Langtidsvirkende insulin, kalt basaldoser.

Langtidsvirkende insulin brukes for å dekke kroppens grunnleggende insulinbehov gjennom døgnet og mellom måltider. 

Hurtigvirkende insulin brukes utover dette for å raskt korrigere blodsukker i takt med stigende insulinbehov, da som oftest i forbindelse med måltid.

### Utstyr
https://skillaidmedia.blob.core.windows.net/media/image/ef11676d-3274-47a8-9698-5a09884522cf.jpg

Insulin finnes kun som injeksjonsvæske og må settes via sprøyte i pasienten. Det finnes fremdeles ikke insulin i tablettform da insulinet vil ødelegges av fordøyelsen.

Insulin kan gis enten som enkeltinjeksjon med **sprøyte** eller via **insulinpenn**. 

Hos pasienter med type 1 diabetes, da spesielt hos barn, brukes normalt en **insulinpumpe**. Insulinpumper krever god opplæring og forståelse av de som skal håndtere denne. 

**Bruk alltid utstyret som følger pasienten.**

### Stikksted
https://skillaid-cdn.azureedge.net/media/image/144c614f-007d-4926-b3bc-8f9f7a982c7a.jpg

Hvilken type insulin som brukes vil avgjøre hvor på kroppen stikket skal settes. 

Som oftest er det en regel at **langtidsvirkende insulin settes i underhuden på oversiden av låret, og kortidsvirkende insulin settes i underhuden på magen.**

Enkelte merker langtidvirkende insulin vil spesifisere stikkstedet, men utover disse kan langtidsvirkende insulin settes hvor det foretrekkes av pasienten.

Sett alltid samme type insulin i samme område for å sikre lik dosering og virkningstid. 

### Forberedelser insulinpenn
https://skillaid-cdn.azureedge.net/media/image/c3737ac5-d776-4879-9f1e-a1f1e1fafc9d.jpg

Før bruk av insulinpenn gjøres følgende:
* Sett på sprøytespissen/nålen til pennen. Bruk ny nål for hvert stikk.
* Test om pennen virker ved å stille inn en testdose på 2 enheter, trykk ned knappen på toppen av pennen, og sjekk om insulin kommer ut av pennen. Fjern samtidig eventuelle luftbobler.
* Still inn pennen etter dosen som skal settes.

### Administrering via penn
https://skillaid-cdn.azureedge.net/media/image/9491d9cb-9732-49a5-88ff-a752f197964d.jpg

Administering av insulin via insulinpenn gjøres på følgende måte:
1. Løft opp hudfold med to fingre slik at du ikke risikerer å sette sprøyten i en muskel.
2. Stikk nålen inn i en 90 graders vinkel og trykk ned knappen på toppen av pennen. 
3. Tell **sakte** til ti. Trekk så ut nålen. Da unngås feil dose som følge av at noe blir igjen på sprøyten.
4. Sett på beskyttelseshetten på nålen. 
5. Kast nålen i en gul sprøyteboks eller annet egnet sted hvor man ikke risikerer å stikke seg selv eller andre med uhell.

## Diabetes hos eldre
[//]: # ({
  "description": null,
  "required": true,
  "locked": false
})

### Symptomer
https://skillaid-cdn.azureedge.net/media/image/f99a1449-d9e2-46bb-a588-f4682cb66001.jpg

Symptomene på høyt eller lavt blodsukker kan være mer uklare hos eldre enn hos yngre personer.

**Noen symptomer kan bli oversett fordi de forveksles med normal aldring.**

Mennesker med demens kan ikke forventes å observere og formidle egen helsetilstand.

**Eldre med diabetes bør derfor følges tett av helsepersonell eller andre omsorgspersoner.**

### Diabetessår/fotsår
https://skillaid-cdn.azureedge.net/media/image/597ff6d4-4f80-44d7-8545-b9d27a853a0e.jpg

På grunn av dårlig sirkulasjon over tid får en del diabetespasienter manglende følelse i føttene.

**Hvis de ikke kjenner smerte er de også mer utsatt for å få sår og skader som ikke oppdages.**

Dårlig sirkulasjon gjør også at sår gror dårligere.

Godt fotstell i form av å ha rene, tørre føtter, smøre for å unngå tørr og hard hud og riktig fottøy kan virke forebyggende.

Det er også viktig å undersøke føttene for sprekker og sår med jevne mellomrom.

## Case
[//]: # ({
  "description": null,
  "required": true,
  "locked": false
})

### Oskar
https://skillaid-cdn.azureedge.net/media/image/cb550693-f28e-4108-998e-48f403fc8eff.jpg

Oskar har hatt diabetes store deler av livet.

Han har vært påpasselig med medisiner, kosthold og mosjon, og har hatt lite ekstra plager på grunn av sykdommen.

Da kona døde i fjor ble det vanskelig for Oskar å følge opp de gode vanene.

Etter en periode hvor han virket ganske omtåket og i redusert form, ble det bestemt at han skulle flytte inn på omsorgsbolig. 

Der har Oskar fått hjelp med medisinene og formen har stabilisert seg. Nå klarer han å stelle seg selv. 

**En rutineundersøkelse hos legen viser at han har redusert følelse i føttene.**

Føttene hans bærer også preg av lite stell.

Oskar er lite villig til å få hjelp, og vil slett ikke at noen skal se på føttene hans. 

### Refleksjonsrom
https://skillaidmedia.blob.core.windows.net/media/image/5145101d-5e74-497d-a233-d6a9ec82cafe.jpg

Hva tror du grunnen kan være for at Oskar ikke vil at noen skal se på føttene hans?

### Hos legen
https://skillaid-cdn.azureedge.net/media/image/eec8dece-f0e8-4648-9905-365befc798db.jpg

Oskar er sliten og lei. 

Han skulle ønske at han ikke lenger måtte forholde seg til stadig skiftende blodsukker, nålestikk og målinger. Fingrene er alltid dekt av nålestikk som svir når han vasker eller spriter hendene. 

**"Skal det være et problem med føttene i tillegg nå? Det er aldri fred å få."** Tenker han oppgitt. 

Han bryter sammen hos legen, noe som overrasker både pleieren og datteren hans som fulgte med ham. 

**«Så, så, Oskar. Jeg skjønner at dette kan være skummelt, jeg er sikker på at vi finner en fotbehandling som vil fungere godt og ikke gi deg store smerter. Du trenger ikke være redd for det.»**

Legen forsøker å trøste og forsikre Oskar om alt er under kontroll og kan håndteres ved god hjelp.

Oskar er fortsatt lei seg når han kommer tilbake til omsorgsboligen. Pleierne forsøker å trøste ham, men klarer ikke helt å forstå hvorfor fotbehandling kunne utløse en slik reaksjon. 

De lar han sitte en stund alene på rommet for å gi han litt fred.

### På rommet
https://skillaid-cdn.azureedge.net/media/image/6ecbd8da-affd-4e15-ba9d-c2b2edb27ce6.jpg

Oskar er ikke redd for fotstell eller behandling. Han vil bare ikke ha hjelp. Han er en stolt mann som har fått nok.

Helt siden han fikk diagnosen har han alltid tatt tak for å behandle sykdommen best mulig.

Han kunne ikke fordra tanken på at andre skulle komme med meninger om hvordan han bør leve sitt liv.

Han er sliten av maset, og føttene er en av de få tingene i kroppen han virkelig ikke trodde kom til å bli et problem. Han har i hvert fall ikke smerter der.

Oskar er lei, og han savner å være hjemme med kona i huset. Der var det aldri noe mas om diabetesbehandling eller fotstell.

Der kunne han bare være seg selv.

Oskar. Ikke *Oskar med diabetes*. 

