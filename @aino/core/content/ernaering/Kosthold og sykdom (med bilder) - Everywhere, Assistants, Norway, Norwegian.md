# Kosthold og sykdom

[//]: # ({
  "description": "Kosthold og ernæringsstatus er viktige faktorer som påvirker helsen vår. Her vil du lære mer om hvordan du kan tilrettelegge for god ernæringsstatus ved sykdom, helseplager og alderdom.",
  "image": "https://skillaidmedia.blob.core.windows.net/media/image/30954b99-11ce-457b-a396-f7592a615691.jpg",
  "contentOwner": "Open Course",
  "active": true,
  "language": "nb-NO",
  "contentType": null,
  "contentYield": null,
  "localLocation": null,
  "contentCategory": "Nutrition and diet",
  "contentAssociation": null,
  "contentDeveloper": null,
  "contentAnchoring": null,
  "bibliography": "[Bjørneboe, G. & Tonstad, S. (2022). [parenteral ernæring. Store medisinske leksikon. Hentet 01.03.23.](https://sml.snl.no/parenteral_ern%C3%A6ring), [Boots apotek (U. dato). Hva trenger jeg å vite om Sondemat. Bootshomecare.no. Hentet 01.03.23.](https://bootshomecare.no/sondemat-hva-trenger-jeg-a-vite), [Engedal, K. (2019). alderdom. Store medisinske leksikon. Hentet 01.03.23.](https://sml.snl.no/alderdom), [Flaten, B., Amendor AS. (2018). Naturlige aldersforandringer. NDLA.no . Hentet 01.03.23.](https://ndla.no/article/6607), [Helsedirektoratet. (2012, sist endret 2016). Kosthåndboken- Veileder i ernæringsarbeid i helse- og omsorgstjenesten. Hentet 16.02.23.](https://www.helsedirektoratet.no/veiledere/kosthandboken/Kosthåndboken%20–%20Veileder%20i%20ernæringsarbeid%20i%20helse-%20og%20omsorgstjenesten.pdf), [Helsedirektoratet (2022). Forskjellen på matallergi og matintoleranse. Helsenorge.no. Hentet 01.03.23.](https://www.helsenorge.no/sykdom/matallergi/matallergi-og-matintoleranse/), [Helsedirektoratet (2024). Kostrådene. Helsenorge.no. Hentet 22.08.24.](https://www.helsenorge.no/kosthold-og-ernaring/kostradene?gclid=CjwKCAiAtt2tBhBDEiwALZuhAB_AhlHsvuEdFju6mQjTkvtimuZPnHmzEXaJd2SV02jZ1QkhkMpgbRoCHLQQAvD_BwE#hvem-er-kostradene-for), [Kreftforeningen (2022). Hva er kreft?. Kreftforeningen.no. Hentet 01.03.23.](https://kreftforeningen.no/om-kreft/hva-er-kreft/), [Matilsynet (2018). Ikke nok å være god kokk. Matportalen.no. Hentet 01.03.23.](https://www.matportalen.no/matsmitte_og_hygiene/tema/kjokkenhygiene/ikke_nok_aa_vaere_god_kokk-2), [Stai, S. (2022). De grunnleggende behovene våre. NDLA.no. Hentet 01.03.23.](https://ndla.no/nb/subject:1:2cbe8089-7d7b-407f-8f04-fbfdc116abc1/topic:3:183771/topic:3:184794/resource:787d8bee-d7d9-4295-97cc-de7e86c135f8), [Thelle, D., S. (2022). livsstilssykdommer. Store medisinske leksikon. Hentet 01.03.23.](https://sml.snl.no/livsstilssykdommer), [Ukjent forfatter (2022). sonde. Store medisinske leksikon. Hentet 01.03.23.](https://sml.snl.no/sonde), [Viatris (ukjent dato). Gastrostomi og PEG. Mic-Key.no. Hentet 01.03.23.](https://www.mic-key.no/nb-no/gastrostomi/gastrostomi-og-peg)",
  "targetUser": "Assistants",
  "market": "Norway",
  "learningOutcomes": "[Lære viktigheten av god ernæringsstatus ved sykdom, og hvordan man kan tilpasse kosten og matsituasjonen etter individuelle behov.](), [Lære hvordan råvarer, rå mat og ferdiglagd mat skal håndteres, tilberedes og oppbevares på en hygienisk måte for å forebygge matrelatert smitte.](), [Lære hvordan kostholdet vårt påvirker vår risiko for å utvikle livsstilssykdom, og hvilke livsstilsfaktorer som påvirker helsen vår mest.](), [Lære at standard kost i helsevesenet baseres på Kostrådene, og at kosttilpasninger utover standardkost, såkalt spesialkost, må tilpasses brukerens helsestatus og sykdomtilstand.](), [Lære at lege og ernæringsfysiolog skal avgjøre hvorvidt man trenger spesialkost, og hvilken type, i samråd med helsepersonell som arbeider tett på bruker.](), [Lære aldersforandringer kan påvirke matsituasjonen negativt hvis man ikke tilrettelegger etter individuelle behov.](), [Lære viktigheten av individuelle tilpasninger da det finnes en rekke ulike faktorer som påvirker hver enkeltes matsituasjon og matinntak.](), [Lære at det finnes alternative ernæringsformer, slik som sondeernæring og intravenøs ernæring, og at sistnevnte aldri vil være en assistentoppgave.](), [Lære at behovet for næring endres i løpet av den siste tiden før døden inntreffer, og ekstra næring i livets siste timer kan føre til større belastninger enn faktisk lindring.]()",
  "relatedCourses": "",
  "localDivision": null,
  "revisionInterval": "6 months",
  "contentApproved": "",
  "targetLocation": "Everywhere"
})

## Ernæring og helse
[//]: # ({
  "description": null,
  "required": true,
  "locked": false
})

### Livsnødvendig næring
https://skillaid-cdn.azureedge.net/media/image/2c0f002d-aad0-48bb-9226-01b8b7dc1a85.jpg

Mennesker er avhengige av å tilføres ulike næringsstoffer for å kunne overleve. Dette får vi i oss gjennom å spise og drikke.

Næringsstoffer er livsnødvendige for kroppen, da kroppen ikke klarer å produsere disse selv, og heller ikke klarer å overleve uten.

### Mat og drikke
https://skillaid-cdn.azureedge.net/media/image/650b643c-4b82-4292-9eba-ce8c76d48f21.jpg

Et jevnt og tilstrekkelig inntak av næring er et grunnleggende behov, og er nødvendig for å holde kroppen sunn og velfungerende.

Hvor mye næring man trenger vil være individuelt og avhenger av personens vekt og helsetilstand. Inntak av næringsstoffer må derfor tilpasses deretter.

> Hvilke næringsstoffer som finnes, og hvordan du kan finne ut hver enkelt person sitt ernæringsbehov, kan du lese mer om i læringsmodulen **Ernæring** i SkillAid.

### Rett til mat
https://skillaid-cdn.azureedge.net/media/image/d039bb41-ad54-4b7d-9d65-c60edf1a69ed.jpg

FN klassifiserer tilgang til nødvendig mat og drikke som [en menneskerett](https://www.fn.no/om-fn/avtaler/menneskerettigheter/fns-verdenserklaering-om-menneskerettigheter). 

Dette stiller krav til myndighetene om å sikre innbyggernes tilgang til ernæring, og hjelpe innbyggere som ikke klarer å sikre egne grunnleggende ernæringsbehov.

Hjelp til å ivareta egen ernæringsstatus må tilpasses etter sykdomsbilde, egne ressurser og helsestatus. Hjelpen må med andre ord tilpasses den enkelte.

### Grunnleggende behov
https://skillaid-cdn.azureedge.net/media/image/d50a0851-b43c-4244-88c5-85112e5febc3.jpg

Mat- og væskeinntak tilpasset kroppens behov, er bare ett av kroppens mange grunnleggende behov. Kroppen trenger også å dekke egne behov for:
* Søvn og hvile
* Fysisk aktivitet
* Dogåing
* Personlig hygiene
* Godt selvbilde
* Meningsfulle og trygge omgivelser
* Sosial kontakt og samhold med andre
* Selvbestemmelse
* Åndelige og eksistensielle behov

### Ernæringens betydning for helsen
https://skillaid-cdn.azureedge.net/media/image/ffab61ba-b998-4262-990d-49df75f6987e.jpg

Ernæring vil ikke alene være tilstrekkelig for å ivareta og fremme god fysisk og mental helse, men vil uansett ha stor påvirkning på hvor god helse man har.

Hva, og hvor mye, vi spiser og drikker vil kunne påvirke vår risiko for å utvikle livsstilssykdommer, hvor friske vi er og hvor fysisk rustet vi er i møte med sykdom.

God ernæringsstatus er derfor svært viktig å oppnå og ivareta hos syke og sårbare mennesker, og et nødvendig fokusområde å prioritere som helsearbeider.

### Assistentens ernæringsoppgaver
https://skillaid-cdn.azureedge.net/media/image/f9426de4-2d02-4452-964a-7c9d88d8ca38.jpg

Dine ernæringsoppgaver som assistent vil kunne bestå av å:
* **Observere** mat- og væskeinntak og hvor godt brukere klarer å spise selv, med hjelp fra andre, eller med hjelp av hjelpemidler.
* **Tiltrettelegge for og assistere** brukere ved måltider ut fra deres behov for hjelp og næring.
* **Registrere** nødvendig informasjon på rett sted ved kartlegging av ernæringsstatus.
* **Dokumentere** relevant informasjon og observasjoner i brukers personlige elektroniske journal.
* **Rapportere** nødvendig informasjon og observasjoner, til rett tid, til ansvarlig helsepersonell.

## Kosthold og livsstilssykdommer
[//]: # ({
  "description": null,
  "required": true,
  "locked": false
})

### Sykdom og livsstil
https://skillaid-cdn.azureedge.net/media/image/de735c74-d35b-4906-a2da-b78304aa9624.jpg

**Livstilssykdommer** beskriver ulike sykdommer som oftest forbindes med hvordan vi lever og spiser.

Hvilket kosthold vi har hatt, og hvor aktive vi har vært gjennom livet påvirker vår risiko for å utvikle livsstilssykdommer.

**Kosthold** beskriver hvilken mat man har spist, og hvor mye, over en periode.

### Forebygging og helse
https://skillaid-cdn.azureedge.net/media/image/dd890381-763c-474a-8139-d2814fac1101.jpg

Livsstilssykdommer vil kunne ha stor negativ påvirkning på vår generelle helse og opplevelse av livskvalitet.

Slike sykdommer bidrar ofte til kortere forventet levetid, og økt risiko for alvorlige komplikasjoner, følgesykdommer, helseplager og død.

Å jobbe for å forebygge livsstilssykdommer og sykdomsforverring er noe av det viktigste vi kan gjøre for å ivareta egen og andres helse.

### Livstilssykdommer
https://skillaidmedia.blob.core.windows.net/media/image/ba24cd5e-23b4-440b-9de7-7393a8b6792e.jpg

De mest kjente livsstilsrelaterte sykdommene i dagens samfunn er:
* **Hjerte- og karsykdommer**
* Sykdom i blodårene som forsyner hjertet (koronararteriene)
* Høyt blodtrykk
* **Diabetes**
* Enkelte typer kreft
* **KOLS**
* Overvekt og fedme
* **Rusrelatert sykdom**
* Artrose

De uthevede livsstilssykdommene i listen finnes som egne læringsmoduler i SkillAid. Sjekk ut disse dersom du er gitt tilgang til disse i appen.

### Utvikling av sykdom
https://skillaidmedia.blob.core.windows.net/media/image/21301bd0-ce86-4fb4-bcec-737a9115a10d.jpg

Forskning viser at risikoen for å utvikle livsstilssykdom øker hvis man over lengre tid har:
* Vært lite fysisk aktiv
* Hatt et lite helsefremmende kosthold
* Røyket
* Drukket mye alkohol

### Forebyggende tiltak
https://skillaidmedia.blob.core.windows.net/media/image/58a70249-465a-46fe-9b49-f57e75b14ed4.jpg

På samme måte som enkelte livstilsfaktorer øker risikoen for sykdom, kan man i stor grad forebygge sykdom ved å gjøre det motsatte, da gjennom å:
* Holde seg fysisk aktiv
* Spise sunt og følge [kostrådene](https://www.helsenorge.no/kosthold-og-ernaring/kostradene?gclid=CjwKCAiAtt2tBhBDEiwALZuhAB_AhlHsvuEdFju6mQjTkvtimuZPnHmzEXaJd2SV02jZ1QkhkMpgbRoCHLQQAvD_BwE#hvem-er-kostradene-for)
* Ikke røyke, eller slutte å røyke
* Ikke drikke alkohol, eller minske/slutte å drikke alkohol

### KMI/BMI
https://skillaidmedia.blob.core.windows.net/media/image/4f4ffd6c-57a7-44a2-a977-6051f60f50c8.jpg

Hvor stor risiko man har for å utvikle livsstilssykdom kan man finne ut ved å regne ut kroppsmasse-indeks, kjent som **KMI** eller **BMI**.

KMI viser en persons statistiske risiko for utvikling av sykdom ut fra personens vekt og høyde.

> Utregning av KMI og bruk av KMI-skalaen kan du lese mer om i læringsmodulen **Ernæring** i SkillAid,  under innholdskapittelet **Kroppsmasse-indeks**.

## Kosthold i helsetjenesten
[//]: # ({
  "description": null,
  "required": true,
  "locked": false
})

### Standardkost
https://skillaid-cdn.azureedge.net/media/image/fcb2a96e-ce10-4f8f-8f4e-fcc34788cb7c.jpg

I helsetjenesten skal alle friske og syke med god ernæringsstatus følge [kostrådene](https://www.helsenorge.no/kosthold-og-ernaring/kostradene?gclid=CjwKCAiAtt2tBhBDEiwALZuhAB_AhlHsvuEdFju6mQjTkvtimuZPnHmzEXaJd2SV02jZ1QkhkMpgbRoCHLQQAvD_BwE#hvem-er-kostradene-for). Disse rådene utgjør standard kost i helsevesenet.

Standardkost kan med fordel benyttes ved tilstander som høyt blodtrykk, overvekt, fedme og diabetes.

Ved diabetes må man likevel passe på at måltider og medisin tilpasses etter blodsukkerverdier, slik at blodsukkeret holdes stabilt.

### Antall måltider
https://skillaid-cdn.azureedge.net/media/image/55cec8f5-0796-45c1-b55b-49a56d053462.jpg

Kroppen er avhengig av jevn tilførsel av mat gjennom døgnet.

Helsedirektoratets anbefalinger ved standard kost er å spise tre til fire større måltider, og ett til to mellommåltider, per dag.

Dersom hovedmåltidene ikke dekker anbefalt inntak av frukt og grønnsaker, bør dette dekkes gjennom mellommåltidene.

### Fordeling av måltider
https://skillaid-cdn.azureedge.net/media/image/2fa8983f-1511-45c2-84dc-02ec4c42645f.jpg

Kroppen bruker en del energi på å fordøye mat, og magen vil kunne trenge pauser og hvile i løpet av dagen og på natt.

Måltider bør plasseres i tiden man er våken, med tre til fire timers mellomrom per hovedmåltid, slik at magen får tilstrekkelig hvile.

**Nattefasten bør ikke være lenger enn 11 timer**. Pass derfor på at tiden mellom kveldsmat og frokost ikke blir for lang. Enkelte kan ha behov for et mellommåltid.

### Spesialkost
https://skillaid-cdn.azureedge.net/media/image/bc55ffad-9edf-4775-891d-eb822855a9d9.jpg

Enkelte sykdomstilstander krever ekstra tilpasninger  utover tradisjonell standardkost, såkalt **spesialkost**.

De vanligste spesialkostene i helsevesenet er:
* DIA-kost
* Saltredusert kost
* Næringstett kost
* Kost tilpasset allergier og matintoleranser

### DIA-kost
https://skillaidmedia.blob.core.windows.net/media/image/bf0f7910-8a82-4700-9ba0-eaf04e425d74.jpg

DIA er en forkortelse for diabetes. DIA-kost er et kosthold tilpasset personer med diabetes.

Diabetes kjennetegnes av ustabilt, og gjerne høyt, blodsukker som følge av at man mangler, eller produserer for lite, insulin i kroppen.

Karbohydrater øker blodsukkeret, som da øker behovet for insulin. Diabetikere bør derfor begrense inntaket av karbohydrater.

DIA-kost består av å følge standardkost, samtidig som man begrenser inntaket av karbohydrater for å stabilisere blodsukkeret.

### Saltredusert kost
https://skillaid-cdn.azureedge.net/media/image/2e2b8b75-bab3-48e6-a004-6d3579afd52f.jpg

Enkelte sykdommer i hjertet, blodårer, nyrer og lymfesystemet kan gjøre det vanskelig for kroppen å håndtere større mengder væske.

Personer med slike sykdommer bør passe på eget inntak av væske og salt, da salt holder igjen væske i kroppen.

Følg standardkost, men pass på å bruke minst mulig salt på ferdig mat, og helst server mat som ikke er tilsatt så mye salt.

### Næringstett kost
https://skillaid-cdn.azureedge.net/media/image/4824a1c1-a350-4f74-a311-d1a6ac3ddae5.jpg

Næringstett kost går ut på å berike mat og øke energiinnholdet i maten, uten å øke matmengden. Dette gjør at man ikke trenger å spise vanlige porsjoner for å bli mett.

Mindre porsjoner med mer næring kan hjelpe å sikre ernæringsbehovene til 
underernærte brukere, og de i risikosonen for underernæring.

Berik maten ved å legge til ekstra fløte, rømme, smør eller olje, og tilpass kosten og antall måltider mest mulig etter personens ønsker.

Husk at enkelte kan spise bedre hvis de får små, men hyppigere måltider. Det kan også være lurt å forkorte nattefasten gjennom et mellommåltid i løpet av natten.

### Allergi og matintoleranse
https://skillaid-cdn.azureedge.net/media/image/168eca52-9450-4335-88c9-36c93c6b38f1.jpg

Mat og drikke kan være kilder til ingredienser og stoffer som enkelte ikke tåler. Dette kalles for matallergi og matintoleranse.

**Matallergier** kan føre til kraftige og livstruende reaksjoner i møte med spesifikke stoffer, og man må derfor unngå mat som inneholder disse.

**Matintoleranse** vil ikke føre til like kraftige reaksjoner som ved allergi, men bør likevel unngås da de kan føre til sterke plager og ubehag.

Gjør deg derfor godt kjent med eventuelle allergier og intoleranser, og sørg for at de med allergi og intoleranser ikke får i seg det de ikke tåler.

## Kosthold ved ulike sykdommer
[//]: # ({
  "description": null,
  "required": true,
  "locked": false
})

### Lege og ernæringsfysiolog
https://skillaidmedia.blob.core.windows.net/media/image/f19825b0-e09c-4df2-b51e-00c340cc2063.jpg

Enkelte sykdommer vil kunne følge spesifikke kosthold som del av behandlingen eller for å forebygge ubehag og ytterligere sykdomstilstander.

Her vil du lære om de vanligste kostholdene som bør følges ved godt kjente sykdommer i helsevesenet.

Enkelte avvik fra oversikten kan forekomme da endelig valg av kosthold overfor hver enkelt bruker bestemmes av lege, og eventuelt klinisk ernæringsfysiolog.

### Hjerte- og karsykdommer
https://skillaidmedia.blob.core.windows.net/media/image/03e38276-b03b-4d44-aab9-c5e758f1c828.jpg

Hjerte- og karsykdommer er sykdommer som rammer hjertet og blodårene, slik som hjertesvikt, hjerneslag, blodpropp og lignende.

Slike sykdommer kan skade hjertet og redusere dets evne til å pumpe blod ut til kroppen og lungene.

Ved hjerte- og karsykdom vil det kunne bli vanskelig å håndtere større mengder væske i kroppen, og man bør derfor velge **saltredusert kost**.

### Diabetes
https://skillaidmedia.blob.core.windows.net/media/image/3165f9fd-2b8f-4cc7-a822-8a9abdd56450.jpg

Personer med diabetes bør velge **DIA-kost**.

Informasjon om DIA-kost finner du nevnt tidligere under innhold med samme navn.

> For mer informasjon om diabetes, sjekk ut læringsmodulen **Diabetes** i SkillAid.

### KOLS
https://skillaidmedia.blob.core.windows.net/media/image/9d418fca-00c3-4015-b09c-53821250de7b.jpg

Personer med KOLS vil slite med pusten og kan plages av mye hoste, tung pust og slim. Rikelig med væske kan virke lindrende og hjelpe på å løsne slim.

KOLS-pasienter kan lett misforstås som lite aktive, når de i virkeligheten bruker masse energi kun på å puste.

Stort energiforbruk kombinert med at mange fort blir mette, og ikke klarer å spise gode porsjoner, gjør at mange med KOLS risikerer å bli underernærte.

De fleste vil derfor trenge **næringstett kost**, og kan trygt være lettere overvektig, så lenge vekten ikke påvirker pusten negativt.

### Demens
https://skillaid-cdn.azureedge.net/media/image/403f33d1-0859-4949-ade9-d25acd94da99.jpg

Mange med demens kan glemme å spise siden de tror de allerede har spist, eller fordi de glemmer at de må spise. Flere kjenner heller ikke at de er sultne eller tørste.

Standardkost er vanligste kost overfor denne gruppen, men enkelte kan trenge næringstett kost på grunn av underernæring.

> For mer informasjon om demens, sjekk ut læringsmodulen **Demens** i SkillAid, og eventuelt les [side 200 og 201 i Kosthåndboka](https://www.helsedirektoratet.no/veiledere/kosthandboken/Kosth%C3%A5ndboken%20%E2%80%93%20Veileder%20i%20ern%C3%A6ringsarbeid%20i%20helse-%20og%20omsorgstjenesten.pdf).

### Parkinson
https://skillaid-cdn.azureedge.net/media/image/2ccbbe43-045c-4b42-b779-a6e3aae7e117.jpg

Parkinson sykdom er en sykdom som påvirker bevegelsesapparatet i kroppen, og kjennetegnes av gradvis redusert kontroll over egne muskler og bevegelser.

Mange opplever ufrivillige skjelvinger, som igjen gjør spising og håndtering av bestikk ekstra utfordrende. Underernæring og dehydrering er desverre vanlig.

Personer med Parkinson bør følge en næringstett kost, men passe på mengden proteiner per måltid, da dette kan påvirke medisinens virkning.

**Parkinson-brukere bør spise maks 20% av sitt daglige proteinbehov til frokost, og resterende 80 % på ettermiddag/kveld**. 

> For mer informasjon om Parkinson, sjekk ut læringsmodulen **Parkinson sykdom** i SkillAid.

### Kreft
https://skillaid-cdn.azureedge.net/media/image/2cd813b3-8553-4b6d-bedf-126edc4e24a9.jpg

Kreft er en diagnose som beskriver ukontrollert celledeling av muterte celler.

Kreft vil kunne påvirke mennesker ulikt, avhengig av hvilken krefttype man har, hvor langt sykdommen har kommet, og hvilken behandling man er under.

Behandling og sykdomsforverring vil i perioder kunne påvirke ernæringsstatus negativt. Det er derfor viktig å forebygge underernæring blant kreftpasienter.

Kreftpasienter bør ved god ernæringsstatus følge standardkost, men terskelen for å sette i gang næringstett kost bør være lav.

## Ernæring og alderdom
[//]: # ({
  "description": null,
  "required": true,
  "locked": false
})

### Aldring
https://skillaidmedia.blob.core.windows.net/media/image/61f774bc-0fb2-4d4c-849f-f51ef094216e.jpg

Alderdom er en naturlig del av livet, og ikke en sykdom i seg selv. Likevel vil aldring kunne påvirke helsen og hvor godt vi fungerer.

Her vil du lære litt om ulike alderforandringer som kan påvirke matsituasjonen og ernæringsstatus.

> For mer stedspesifikk innhold om ernæring i helsevesenet anbefales læringsmodulene **Matomsorg i institusjon**, og **Underernæring i hjemmetjenesten** i SkillAid.

### Spyttproduksjon
https://skillaidmedia.blob.core.windows.net/media/image/6c136aeb-09f3-46b6-a40b-541d80000879.jpg

Når man blir eldre vil produksjonen av spytt gradvis bli mindre. Spytt er en viktig del av fordøyelsen, og hjelper å bryte opp maten før den fraktes til magesekken.

Spytt hjelper maten å komme seg videre i fordøyelsessystemet, og gjør det enklere å svelge. Det påvirker også hvordan vi smaker og opplever maten vi spiser.

Mindre spytt kan føre til økt risiko for sår og infeksjoner i munnen, hull i tennene og tannråte, svelgevansker, og føre til endrede smaksopplevelser og dårligere matlyst.

### Tannstatus
https://skillaid-cdn.azureedge.net/media/image/a944a3b2-8e69-4000-a3c5-d8b84854f69b.jpg

Tennene vil slites med alderen, og mange eldre bruker en eller annen form for tannproteser/gebiss. Dette kan endre spiseopplevelsen.

Gebiss kan gjøre at maten føles fremmed i munnen, og kan gjøre tygging vanskeligere. Mange trenger derfor å spise mat med mykere konsistens.

Gebiss og tannproteser må observeres jevnlig da endringer i bitt og underkjeve er vanlig hos eldre. Vær obs på rifter og sår i munnhulen, og gjør gode munnstell.

### Tarmbevegelser
https://skillaidmedia.blob.core.windows.net/media/image/1d72933b-defb-4e29-baa9-983a6980aea9.jpg

Bevegelsene i musklene som fører mat og væske videre gjennom fordøyelsen vil gå ned med alderen.

Nedsatte bevegelser i tarmen gjør fordøyelsen langsommere, som øker risikoen for forstoppelse og sykdom i fordøyelsessystemet.

Rikelig og jevnt inntak av væske og næringsrik mat, kombinert med fysisk aktivitet kan hjelpe å motvirke og forebygge slike plager.

### Syn og hørsel
https://skillaid-cdn.azureedge.net/media/image/994f587c-e02d-40a3-abf3-9717564a6baf.jpg

Mennesker er sosiale vesener og måltider har alltid vært en viktig sosial arena. Måltider vil for noen kunne handle like mye om å spise som å møte andre.

Med alderen vil man kunne få dårligere syn og hørsel. Dette vil igjen kunne påvirke hvor godt man fungerer i sosiale situasjoner.

Dårligere evne til å kunne delta godt i sosiale matsituasjoner, kan føre til mye frustrasjon, følelse av nederlag, og mindre matglede og matlyst.

Videre kan nedsatt syn gjøre det vanskelig å se maten man spiser, som igjen gjør det vanskeligere å spise og hente appetitt fra egne synsinntrykk.

### Sosialt liv
https://skillaid-cdn.azureedge.net/media/image/05120708-d408-49e2-aa3e-bcbc794e3795.jpg

Mange eldre opplever en gradvis nedgang i sitt sosiale liv, da man i større grad vil kunne være avhengig av hjelp og transport for å besøke andre.

Videre kan man oppleve at jevnaldrende venner eller livspartner plutselig faller fra, eller at man ikke lenger klarer å henge med i sosiale situasjoner.

Mange eldre opplever ensomhet og depresjon, som kan videreføres til lavere interesse og inntak av mat, som igjen kan føre til underernæring.

Eldre med slike plager bør få hjelp til å sosialiseres og gjenvinne matlyst. Dette kan bidra til bedring av både ernæringsstatus, og ens fysiske og psykiske helse.

## Tilpasninger for god ernæring
[//]: # ({
  "description": null,
  "required": true,
  "locked": false
})

### Atmosfære
https://skillaid-cdn.azureedge.net/media/image/7bc26a95-66e4-4a5a-a67a-c9aa5dbd41d5.jpg

Å tilrettelegge for hyggelige og sosiale måltider kan være helsefremmende og øke appetitten.

Mange setter pris på et pent dekket bord med fargerik og innbydende mat og alternativer. Noen kan like å prate med andre,  og noen liker best å spise i fred.

Prøv å gjøre deg kjent med preferansene til de du jobber med og tilpass det du kan deretter. Å bli møtt på egne sosiale behov kan hjelpe på matsituasjonen.

### Konsistenser
https://skillaid-cdn.azureedge.net/media/image/f9718c06-f68a-42d0-bc8e-8fd029b85839.jpg

Enkelte brukere kan streve med å spise ulike konsistenser.

For eksempel kan de med svelgvansker ha vanskeligheter med å svelge tynn drikke og mat, og derfor trenge tykkere konsistenser.

Brukere med få eller skadete tenner, tannproteser, eller sår munnhule, kan for eksempel trenge mykere konsistenser i matveien.

### Tilpasning av konsistens
https://skillaid-cdn.azureedge.net/media/image/4cdb219b-49dd-4da1-bd76-4d603b8349dc.jpg

Det finnes enkle og raske måter å endre konsistensen på mat og drikke. For å gjøre væske mindre tykk kan man blande inn mer vann eller annen væske.

For å gjøre væske tykkere kan man for eksempel bruke et pulver, kjent som **fortykningsmiddel**, eller tilsette innmaten på brød i suppe og lignende.

For å gjøre maten mykere kan man mose den med gaffel, eller kjøre mat gjennom stavmikser. Tilsett da væske etter ønsket konsistens.

### Bruk av bestikk
https://skillaid-cdn.azureedge.net/media/image/ed87c722-966a-4d3f-98e3-f766eddfcc16.jpg

Hvor enkelt det er å spise og drikke påvirker i stor grad hvor mye næring vi faktisk får i oss. Vi må derfor hjelpe brukerne etter deres behov i matsituasjonen.

Veldig mange kan for eksempel streve med å bruke ulike typer bestikk. Noen kan til og med ha glemt hvordan de brukes.

Prøv derfor å tilrettelegge maten slik at brukerne klarer å spise selv, enten med fingre eller bestikk, og hjelp de skjære opp maten i passende biter etter behov.

### Hjelpemidler
https://skillaid-cdn.azureedge.net/media/image/dfbfe9eb-9b99-499b-b80c-7ed4202b5f70.jpg

Enkelte brukergrupper kan ha behov for ekstra tilpasninger ved måltider for å kunne klare å spise og drikke selv. Dette gjøres enklere ved tilgang til gode hjelpemidler.

Brukergrupper med sviktende krefter og kontroll over egne muskler, slik som ved slag og Parkinson, kan trenge spesialtilpasset bestikk, skjærekniver og glass.

Andre vanlige hjelpemidler er antiskli-matter for å holde tallerkener på plass, og glass og kopper med tut for å forhindre søl av drikke.

### Plagsomme symptomer
https://skillaid-cdn.azureedge.net/media/image/b0576729-d99d-4311-9539-5033c79448d9.jpg

Å dekke egne ernæringsbehov kan være vanskelig ved plagsomme symptomer som kvalme, tørr og sår munn og svelg, og smaksforandringer.

I slike situasjoner er det viktig å forstå hva som lindrer, og bedrer, matsituasjonen, og hva som forverrer den.

For gode praktiske råd ved slike plager, sjekk ut egen tabell på [side 214 i Kosthåndboka](https://www.helsedirektoratet.no/veiledere/kosthandboken/Kosthåndboken%20–%20Veileder%20i%20ernæringsarbeid%20i%20helse-%20og%20omsorgstjenesten.pdf).

## Alternativ ernæring
[//]: # ({
  "description": null,
  "required": true,
  "locked": false
})

### Ernæring via sonde
https://skillaid-cdn.azureedge.net/media/image/a3973f9b-83bc-48f4-8c01-efd655135b8c.jpg

I tilfeller hvor det er veldig vanskelig eller umulig å få i seg nok næringsstoffer og/eller nødvendig medisin kan man få mat, medisin og væske via sonde.

Sonder er tynne og hule gummislanger som føres inn i kroppen og videre inn i magesekken og/eller tynntarmen.

> **OBS!** Du skal aldri sette inn eller håndtere sonder på brukere, med mindre du er gitt spesifikk tillatelse og nødvendig opplæring til dette.

### Sondetyper
https://skillaid-cdn.azureedge.net/media/image/16b3732b-3388-4fdf-ad11-6e8c0b912ccd.jpg

Det finnes en rekke ulike sondetyper. Navnene og bruken av disse avhenger av hvor sonden må plasseres. Dette avhenger igjen av årsaken til at man trenger sonde.

De vanligste formene for sonder er:
* **Nasogastrisk sonde**: Denne føres inn gjennom nesen og ned svelget helt frem til innsiden av magesekken.
* **Naso-intestinal sonde**: Denne føres inn likt som nasogastrisk sonde, men går videre gjennom magesekken og inn i tynntarmen.
* **PEG-sonde**: Denne opereres inn og går gjennom huden og direkte inn i magesekken. PEG-sonde brukes som regel en kortere periode, eller før knapp.
* **Gastrostomiknapp**: Dette er en kortere sonde enn PEG-sonde,   men bruker PEG-sondens inngangsport. Passer til lengre tids bruk, spesielt hos barn.

### Sondeernæring
https://skillaid-cdn.azureedge.net/media/image/29b963bb-4bea-4df5-8969-b77785ec339e.jpg

Næring og væske som gis via sonde må tilpasses ernæringsbehovene til hver enkelt, og etter hvor mye mat og væske personen får i seg på egenhånd.

Enkelte trenger å dekke hele sitt ernæringsbehov via sondeernæring, mens andre kan bruke sondeernæring som tilskudd til eget inntak av mat og drikke.

Det kan med andre ord være forskjellige formål med sondeernæring. Pass derfor på at du alltid er oppdatert på hva sonden skal brukes til, og på hvilken måte.

### Sondemat
https://skillaid-cdn.azureedge.net/media/image/0ddb12d3-dfff-45eb-bce2-ba15a3843cb9.jpg

Sondemat er mat og næringsstoffer i flytende form. Innholdet i maten tilpasses etter hver enkelte brukers aktuelle behov.

Det finnes en rekke ulike sondemat-løsninger. Pass derfor på at du kun bruker sondemat som er spesifikt tiltenkt den enkelte.

Hvilken sondemat som skal benyttes avgjøres av lege og/eller klinisk ernæringsfysiolog, og skal stå i hver enkelte brukers tiltaksplan.

### Intravenøs ernæring
https://skillaidmedia.blob.core.windows.net/media/image/0fdd477b-c4b0-44c1-830e-cd32fa24498c.jpg

I enkelte tilfeller vil det kunne være behov for å tilføre ernæring direkte i blodårene.

Dette kalles for **intravenøs ernæring**, og **parenteral ernæring**. Slik ernæring er ikke like vanlig, og utføres som oftest på sykehus.

Som assistent er det viktig å vite om slike løsninger, men at disse kun skal håndteres av sykepleiere og vernepleiere.

> **OBS!** Du skal aldri utføre oppgaver tilknyttet intravenøs ernæring som assistent.

## Ernæring nær døden
[//]: # ({
  "description": null,
  "required": true,
  "locked": false
})

### Dødsprosessen
https://skillaid-cdn.azureedge.net/media/image/0620c769-c1f3-4d57-95b0-43c821fdad99.jpg

I løpet av de siste månedene før man dør skjer det ganske merkbare endringer i forbrenningen, som sakte medfører mindre og mindre appetitt.

Kroppen starter en ustanselig nedbrytningsprosess hvor den ikke lenger klarer å bygge kraft og muskler, uansett hvor mye væske og næring som tilføres kroppen.

Dette foregår helt til man ikke lenger spiser eller drikker noe som helst. Dette betyr ikke at man sulter i hjel, men er et tegn på at man holder på å dø av sin sykdom.

### Behov for næring
https://skillaidmedia.blob.core.windows.net/media/image/a0ee2013-b574-4fe6-89f0-1f77b8539481.jpg

Mange pårørende etterspør ekstra tilførsel av væske og næring mot slutten, i redsel for at den døende sulter eller vil dø tidligere som følge av manglende inntak.

Pårørende må informeres om at gradvis nedgang i appetitt og tørstefølelse er helt normalt, og at dette er en naturlig del av dødsprosessen.

Mot slutten vil ikke manglende inntak påvirke selve livslengden, derimot vil ekstra tilførsel av væske kunne bidra til økte plager for den døende.

### Innhold i SkillAid
https://skillaidmedia.blob.core.windows.net/media/image/49aa1bea-b565-413e-a82f-04c20902f684.jpg

For mer informasjon om pleie, omsorg og stell av døende og døde mennesker i helsevesenet, sjekk ut følgende læringsmoduler hvis du har tilgang til disse i appen:
* Terminalpleie i hjemmet/Terminalpleie i institusjon
* Fra krise til forsoning
* Mors (stell av døde)
* Palliasjon (lindrende behandling)
* Møte med døende i hjemmet/Møte med døende i institusjon

## Case
[//]: # ({
  "description": null,
  "required": true,
  "locked": false
})

### Rapporten
https://skillaid-cdn.azureedge.net/media/image/5a4698e5-b9a7-4685-9806-92ef157dae96.jpg

Det er mandag og du har senvakt på sykehjemmet.

I løpet av dagvakten har vaktansvarlig sykepleier sett på listen over ukens middager fra storkjøkkenet som er kommet opp på tavlen.

Dette blir et diskusjonstema blant dine kolleger underveis i rapporten. En av vernepleierne virker litt oppgitt, og sier:

**"De får jo bare gammeldags mat. Kan det ikke tenke seg at de kunne likt å få servert noe annet, som lasagne, fisk i form eller taco? Det må da vel være mulig å servere noe sånt en gang i blant, og ikke kun kjøttkaker i brunsaus og mandelpudding?"**

De fleste sier seg enige i at de skulle ønske de hadde flere muligheter til å påvirke middagene til beboerne, og dette tas opp med avdelingsleder.

### Organisering
https://skillaid-cdn.azureedge.net/media/image/f81b07bf-bff1-47f5-9d15-9adadcef50ad.jpg

En helsefagarbeider og en vernepleier påtar seg ansvar for et nytt prøveprosjekt etter noen samtaler med avdelingsledereren.

Avdelingslederen har sagt seg villig til å frigjøre disse to arbeiderne noen timer for å kunne utføre og vurdere prosjektet.

Prøveprosjektet går ut på å samarbeide med storkjøkkenet og planlegge varierte og litt annerledes middager en ukes tid. Etter uken skal de gå rundt å høre med beboerne om de likte maten, og om de eventuelt har noen kommentarer.

Før de begynner samarbeidet med kjøkkenet skal de også snakke med beboerne om hvilke typer mat de liker, og som de kunne ønsket seg mer av.

Hos beboere som av helsemessige grunner ikke klarer å uttrykke slike ønsker og preferanser, skal de forhøre seg med pårørende.

Avhengig av resultatene, vil avdelingsleder vurdere om slike prosjekter skal gjennomføres flere ganger i fremtiden eller på jevnlig basis, og vurdere om gjeldende rutiner bør endres.

Du følger spent med på prosjektet.

### Refleksjonsrom
https://skillaidmedia.blob.core.windows.net/media/image/1f84f8d9-7657-4c30-a2be-13b2b2b99632.jpg

* Hvor viktig tror du det er å få muligheten til å delta i avgjørelser rundt eget mattilbud?
* Tror du et slikt prosjekt faktisk vil være nyttig? I så fall, for hva?
* Hvor realistisk tror du det er å gjøre et slikt prosjekt med de ressursene som finnes på din arbeidsplass? For eksempel ved lav bemanning og sykdom.
* Hvor nyttig tenker du at pårørende faktisk kan være i en slik situasjon?
* Kan du tenke deg å foreslå lignende prosjekt/utprøving på din arbeidsplass?
* Hvordan ville du og dine kolleger gått frem hvis dere skulle gjort et lignende prosjekt?

Diskutér gjerne dette med dine kolleger!

## Avslutning
[//]: # ({
  "description": null,
  "required": true,
  "locked": false
})

### Hva du skal ha lært
https://skillaidmedia.blob.core.windows.net/media/image/483de943-7d0e-4636-8fb2-f7a83a8f3422.jpg

I denne læringsmodulen skal du ha lært:
* Viktigheten av god ernæringsstatus ved sykdom, og hvordan man kan tilpasse kosten og matsituasjonen etter individuelle behov.
* Hvordan kostholdet vårt påvirker vår risiko for å utvikle livsstilssykdom, og hvilke livsstilsfaktorer som påvirker helsen vår mest.
* At standard kost i helsevesenet baseres på Kostrådene, og at kosttilpasninger utover standardkost, såkalt spesialkost, må tilpasses brukerens helsestatus og sykdomtilstand.
* At lege og ernæringsfysiolog skal avgjøre hvorvidt man trenger spesialkost, og hvilken type, i samråd med helsepersonell som arbeider tett på bruker.
* At aldersforandringer kan påvirke matsituasjonen negativt hvis man ikke tilrettelegger etter individuelle behov.
* Viktigheten av individuelle tilpasninger da det finnes en rekke ulike faktorer som påvirker hver enkeltes matsituasjon og matinntak.
* At det finnes alternative ernæringsformer, slik som sondeernæring og intravenøs ernæring, og at sistnevnte aldri vil være en assistentoppgave.
* At behovet for næring endres i løpet av den siste tiden før døden inntreffer, og ekstra næring i livets siste timer kan føre til større belastninger enn faktisk lindring.


> Du har nå fullført denne læringsmodulen. Trykk på **Tilbake til oversikt** for å avslutte lesningen.

