# Underernæring i hjemmetjenesten

[//]: # ({
  "description": "Mange eldre i hjemmetjenesten rammes av underernæring. Her lærer du hvordan du kan tilnærme deg underernærte brukere og hjelpe dem bedre sin ernæringsstatus.",
  "image": "https://skillaidmedia.blob.core.windows.net/media/image/8dab8b2b-ab43-49a8-90a1-a4f69f504d68.jpg",
  "contentOwner": "Open Course",
  "active": true,
  "language": "nb-NO",
  "contentType": null,
  "contentYield": null,
  "localLocation": null,
  "contentCategory": "Nutrition and diet",
  "contentAssociation": null,
  "contentDeveloper": null,
  "contentAnchoring": null,
  "bibliography": null,
  "targetUser": "Assistants",
  "market": "Norway",
  "learningOutcomes": null,
  "relatedCourses": "",
  "localDivision": null,
  "revisionInterval": "6 months",
  "contentApproved": "",
  "targetLocation": "Home service"
})

## Kom i gang
[//]: # ({
  "description": null,
  "required": true,
  "locked": false
})

### Mat og kroppen
https://skillaid-cdn.azureedge.net/media/image/958f7297-8eca-4ef6-9864-ca1d9503a3bc.jpg

Kroppen trenger jevnlig tilførsel av næringsrik mat og drikke for å kunne få nok mengder av mineraler og vitaminer.

Dette trengs for at kroppen skal klare å fungere som den skal og forebygge alvorlig sykdom.

Variert og sunn kost, av rett måltidsstørrelse, er helsefremmende.

### Ernæringsbehov
https://skillaidmedia.blob.core.windows.net/media/image/3ac9aa42-1b24-44dc-85c8-3d3fa6744bca.jpg

Kroppens behov for mat reguleres som oftest etter hvor aktiv en person er, samt hvor mye energi kroppen bruker på å utføre ulike aktiviteter og livsviktige funksjoner i kroppen.

Regelen er som oftest at jo mer energi en bruker, jo mer energi trenger kroppen.

### Mat og eldre
https://skillaidmedia.blob.core.windows.net/media/image/562bf670-b77f-4b10-bff4-5137801dbc24.jpg

Mange eldre sliter med å få i seg nok mat og kan bli veldig syke av dette.

Grunnene til dette kan være mange. For eks. er det mange eldre som beveger seg mindre, og tror derfor at de ikke har like stort behov for mat som tidligere.

Dette stemmer som regel dårlig da kroppen bruker energi på langt flere oppgaver enn kun å bevege seg, som for eksempel å puste, fordøye mat og tenke.

### Underernæring
https://skillaidmedia.blob.core.windows.net/media/image/9180f104-96f6-4e15-b582-1dedf1017aad.jpg

Vekttap og underernæring blant eldre er et stort og voksende problem i dagens helsevesen.

Mangel på riktig og tilstrekkelig næring over tid bryter ned kroppens ressurser og gjør eldre svært utsatt for uheldige helseplager og sykdommer.

Å jobbe for å forebygge og behandle underernæring blant eldre er en stor og viktige oppgave som må gjøres hver dag, over tid, og av alle ansatte i helsevesenet.

## Årsaker og påvirkningsfaktorer
[//]: # ({
  "description": null,
  "required": true,
  "locked": false
})

### Funksjonsevne og sykdom
https://skillaid-cdn.azureedge.net/media/image/7b31cdbd-386e-4f7d-bcc1-c53a6fc4c8a3.jpg

Mange eldre sliter med en eller annen form for sykdom eller helserelatert plage i det daglige liv. 

Hos mange kan dette være med på å påvirke hvor ofte man får til å spise, matlagningsevner, og om man får til å handle selv.

Blir plagene for store, og evnene for svake, vil man kunne starte å spise mindre og sjeldnere, og til slutt bli underernært.

### Fysiske plager
https://skillaid-cdn.azureedge.net/media/image/c956a5f9-c658-485d-a860-016d141fce0d.jpg

En stor andel eldre lever med følger av annen sykdom som gjør det vanskelig å spise. Følgende er viktig å vite noe om når man jobber med eldre.

En **parkinsonpasient** kan slite med å spise på grunn av skjelvinger i hendene og vansker med koordinering av bevegelser.

**Kolspasienter** kan slite med å puste, og bruker derfor masse energi under måltider på å spise og puste samtidig.

En **pasient med hjerneslag** kan oppleve permanente lammelser på en side av kroppen. Disse kan være i hender og ben, men også i svelget.

Andre kan kjenne på **redusert smak- eller luktesans** og ikke kjenne noen særlig interesse for mat lenger.

### Psykiske plager
https://skillaid-cdn.azureedge.net/media/image/9ddf42e1-6f45-4fe5-a029-0661d126e42a.jpg

Å leve med psykisk sykdom vil for mange påvirke hvor mye mat man spiser, og hvor ofte. Noen spiser for mye, mens andre spiser mindre eller glemmer å spise når de er syke eller plaget.

Mennesker med psykisk sykdom, eller kognitiv svikt (demens, osv.) har på grunn av dette økt risiko for feilernæring og underernæring.

Ensomhet kan hos enkelte påvirke matinntak i veldig stor grad, selv om det ikke regnes som en psykisk sykdom.

### Smerter
https://skillaid-cdn.azureedge.net/media/image/22ba802d-4b2d-4ebe-aad6-402bd7718eb0.jpg

Smerter i forbindelse med måltider, eller redsel for å kjenne på dette kan føre til at man unngår å spise.

Dette gjelder ikke kun smerter i munn eller svelg, men kan også gjelde for magesmerter eller smerter i ledd som følge av belastningen av å løfte bestikk og krus.

Dersom du mistenker at en eldre person ikke spiser på grunn av smerter, eller redsel for dette, må dette undersøkes.

### Medisiner og bivirkninger
https://skillaid-cdn.azureedge.net/media/image/e943b9d2-a527-40b2-aff1-e315ee8d1998.jpg

Mange medisiner kommer med uønskede bivirkninger som kan påvirke eldres krefter og muligheter til å få i seg nok næring.

Eksempler på vanlige bivirkninger er:
*	Kvalme og svimmelhet
*	Trøtthet
*	Smerter 
*	Angst og depresjon
*	Nedsatt appetitt og sultfølelse

### Tannstatus
https://skillaid-cdn.azureedge.net/media/image/88c35f9b-541d-4bc8-9286-fd1ab10443af.jpg

Proteser (gebiss) kan gjøre det vanskeligere å spise, særlig om de er nye eller dårlig tilpasset. Da kan de gnage i tannkjøttet og lage smertefulle sår.

Smerter i munnen kan gjøre at eldre ikke ønsker å spise ut av redsel for å kjenne på smerter eller ubehag.

> For mer informasjon om munnhelse og stell av ekte og falske tenner, sjekk ut [Munnstell](nanoUuid://d6fa83dd-1d00-4801-9d6f-3369744791b4) i SkillAid.

## Ditt ansvar
[//]: # ({
  "description": null,
  "required": true,
  "locked": false
})

### Hjemmetjenestens plikter
https://skillaidmedia.blob.core.windows.net/media/image/3671b6f2-f130-46ad-b30b-abb5c1dd10ac.jpg

Hjemmetjenesten er pliktig å hjelpe brukere med å ivareta god ernæringsstatus, og samtidig jobbe for å forebygge sykdom.

Derfor mottar mange av brukerne faste måltider, eller en annen slags form for ernæringshjelp.

For brukere med ekstra utfordringer, kan kommunen fatte vedtak (en bestemmelse) som gir brukeren ekstra hjelp og ressurser til å kunne klare dette.

### Prioriter også mat
https://skillaid-cdn.azureedge.net/media/image/16c6209b-749d-4079-b31e-d7ae012e4fd7.jpg

Til tross for at mange brukere i hjemmetjenesten mottar en form for støtte rundt ernæring, ender likevel mange opp som underernærte og feilernærte.

God ernæring over tid er viktig for at mennesker skal klare å være motstandsdyktige mot infeksjoner og sykdom.

Enhver mistanke om underernæring må rapporteres og undersøkes.

### Motivasjon
https://skillaid-cdn.azureedge.net/media/image/73a7472a-3b59-4821-926b-f179ba906ee2.jpg

I hjemmetjenesten kan man møte stae mennesker, og det kan føles unaturlig å overtale de til å spise.

En viktig del av jobben er å finne måter å motivere brukeren til å spise. Dette er et ufarlig virkemiddel som ikke involverer tvang, som bør benyttes aktivt.

## Tips og tiltak
[//]: # ({
  "description": null,
  "required": true,
  "locked": false
})

### Tilrettelegging
https://skillaid-cdn.azureedge.net/media/image/a86268c8-a479-4817-b5aa-460ebd6c6e13.jpg

Eksempler på god tilrettelegging kan være å:
* Sørge for at eldre som enten sliter med grepet, skjelvinger eller svekket styrke i hendene får hjelp til å skaffe seg spesialtilpasset bestikk eller krus, og tipse om billige antiskli-matter/utstyr som holder ting på plass.
* Sørge for at den eldre har mulighet til å sitte godt og trygt under måltider, og ta kontakt med andre samarbeidspartnere om det er behov for spesialtilpasninger.

### Sosial kontakt
https://skillaidmedia.blob.core.windows.net/media/image/62152ec4-af60-4290-81d4-55f0e6b41c52.jpg

Ensomhet kan påvirke matinntak negativt, da mange forbinder mat med god stemning og sosial kontakt.

Det er viktig å tilrettelegge for sosiale aktiviteter hos eldre slik at de får oppleve god livskvalitet og matglede.

I hjemmetjenesten kan man samarbeide med dagsenter, eller se om kommunen har ordningen «spisevenn» hvor man kan få besøk og spise sammen med frivillige.

### Næringstett mat
https://skillaidmedia.blob.core.windows.net/media/image/96fcc487-488b-483a-a276-3c6762cfe001.jpg

Dersom man mistenker at den eldre begynner å bli underernært, er det viktig å se på porsjonsstørrelse og hvilken mat de får, og om de faktisk spiser det de blir gitt.

Kanskje kan de ha bedre av å spise mindre porsjoner, men som heller er beriket med ekstra kalorier og næring. Dette kan gjøres gjennom bruk av fete meieriprodukter og olje, eller kaloririke næringsdrikker som er lette å drikke.

Det er også viktig at brukerne veies jevnlig slik at man kan følge med på eventuelle vekttap eller vektøkninger.

### Ønskekost
https://skillaid-cdn.azureedge.net/media/image/c7c3b98f-dd1a-44c3-be01-92f9a2ce7423.jpg

Matlyst styres i stor grad av appetitt og muligheten man har til å velge mat selv etter hva man ønsker å spise, og når.

Hos brukere med lav matlyst kan det være lurt å tilrettelegge måltider etter hva de ønsker å spise, og ikke minst hvor ofte og når på døgnet dette skjer.

Noen trenger små, men hyppige måltider. Andre kan trenge god tid rundt matsituasjonen for å spise godt.

## Case
[//]: # ({
  "description": null,
  "required": true,
  "locked": false
})

### Hjemmebesøk
https://skillaid-cdn.azureedge.net/media/image/43447114-d224-48ef-9299-92bd7fa71181.jpg

Jorunn (76 år) bor hjemme og får besøk av hjemmetjenesten to ganger i uken. Når hun får besøk, får hun kun hjelp til å dusje. 

Det er en stund siden du har vært hjemme hos Jorunn, men du ser fram til å møte den småfyldige blide damen i døra når du ringer på.

Du har tidligere hørt at hun nylig mistet sin ektemann gjennom 23 år, og håper hun likevel har det greit.

Du kjører hjem til henne og ringer på dørklokka. Damen som åpner døren er nesten ikke til å kjenne igjen.

**Er det virkelig Jorunn? Det er jo nesten ingenting igjen av damen?** Tenker du.

Du går inn i leiligheten og ser at kjøkkenbenken der hvor hun tidligere har hatt kjeks og frukt stående fram til enhver tid, står nå tom.

Du kjenner en bekymringsfølelse vokse frem i magen, men bestemmer deg for å vente med å spørre henne om hvordan hun har det til etter dusjingen.

### Refleksjonsrom
https://skillaidmedia.blob.core.windows.net/media/image/43246345-7ae6-414d-9fa1-102b7465f821.jpg

* Når tenker du selv at det hadde vært passende å ta opp dine bekymringer overfor Jorunn?
* Tror du at du hadde ventet med å spørre Jorunn om mat til etter dusjingen? Hvorfor/ Hvorfor ikke?
* Hadde du tatt det opp med Jorunn i det hele tatt?

### Dusjen
https://skillaid-cdn.azureedge.net/media/image/0885d7bc-368c-4a37-9787-d23ad12e06cd.jpg

Underveis i dusjen vokser bekymringene dine. Jorunn klarer ikke å bidra like mye som før, og hun er blitt mye tynnere på relativt kort tid.

**Hvorfor har ingen av mine kolleger snakket noe om dette? Jorunn trenger jo utvilsom hjelp!** Tenker du.

Jorunn smiler høflig og snakker ikke så mye underveis, men du bemerker deg at hun ofte søker etter hånden din for å holde den.

Du dusjer henne ferdig og hjelper henne med tørk og påkledning. Du ser på klokken og ser at du straks er nødt å dra på neste oppdrag.

Du kjenner på en blanding av stress og bekymring, og spør ganske så direkte **«Jorunn, har du en vekt her på badet? Jeg tenkte det kanskje var greit å ta en vekt nå som det er en stund siden sist, hva tenker du?»**.

Jorunn nikker og viser deg vekten før hun trår forsiktig på den. Den viser 48 kg. Både du og Jorunn ser alvorlig på hverandre et øyeblikk før hun sier **«oi, det var kanskje litt lavt, eller?»** med et hint av ubekvemhet i tonen.

### Refleksjonsrom
https://skillaidmedia.blob.core.windows.net/media/image/43246345-7ae6-414d-9fa1-102b7465f821.jpg

* Hva tror du at du ville ha gjort i en slik situasjon?
* Hadde du satt deg ned å hatt en samtale med Jorunn for å snakke om dette selv om du hadde andre oppdrag å rekke?

### Før du drar
https://skillaid-cdn.azureedge.net/media/image/bf8211d4-7c73-4e53-bc92-86607dbfe547.jpg

Når dere beveger dere vekk fra badet, strekker Jorunn seg etter hånden din og stopper opp før hun ser mot deg. Du ser tårer presse seg fram i øynene hennes, og hun begynner å knekke litt sammen. Du gir henne en klem og stryker henne på ryggen for å trøste henne. 

Etter en lang klem og en del tårer fra Jorunn spør du henne **«Hvordan har du det egentlig Jorunn? Har du lyst å fortelle meg litt om hvorfor du ble så lei deg?»**.

Hun samler seg litt før hun svarer.

**«Jeg ble bare så sjokkert over hvor lite jeg veide. Jeg har vært veldig trist og følt meg mye ensom i det siste. Da har ikke maten smakt noe, og jeg har ikke hatt lyst til å røre den heller. Helt siden Ragnar døde har alt bare føltes så tomt. Det eneste jeg ser fram til er å treffe dere blide hjelperne når dere kommer. Jeg treffer sjeldent andre mennesker nå. Jeg kan ikke tro hvor liten og ubetydelig jeg er blitt»**.

Hun begynner på nytt å gråte.

### Avslutning
https://skillaid-cdn.azureedge.net/media/image/d05cd562-08a2-435b-ac11-c8ffd8d74245.jpg

Du gir henne en ny klem og sier **«Vet du hva Jorunn? Dette skal vi finne ut av. Det er ingen grunn til at en så sprek og flott dame som deg skal føle deg sånn»**. Jorunn ler litt. 

Før du drar får du gitt Jorunn litt informasjon om hvilke alternativer som finnes, og som hun kanskje kan prøve ut.

Dere avtaler et tidspunkt for å ha en samtale rundt hvordan hun kan få hjelp med ensomheten og spisingen innen kort tid.

Jorunn virker litt lettet og følger deg ut. 

Du hopper i bilen, men tar deg et ekstra minutt for å samle deg, før du reiser videre på neste oppdrag.

