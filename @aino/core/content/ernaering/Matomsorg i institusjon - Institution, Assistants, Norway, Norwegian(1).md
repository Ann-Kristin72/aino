# Matomsorg i institusjon

[//]: # ({
  "description": "Mat er viktig for å fremme og ivareta god helse og livskvalitet. Her vil du lære om matens funksjon, vanlige spesialdietter i norske institusjoner og betydningen av matlyst og trivsel i matsituasjonen.",
  "image": "https://skillaidmedia.blob.core.windows.net/media/image/a05ae18c-890f-4844-837d-295bf8762987.jpg",
  "contentOwner": "Open Course",
  "active": true,
  "language": "nb-NO",
  "contentType": null,
  "contentYield": null,
  "localLocation": null,
  "contentCategory": "Nutrition and diet",
  "contentAssociation": null,
  "contentDeveloper": null,
  "contentAnchoring": null,
  "bibliography": null,
  "targetUser": "Assistants",
  "market": "Norway",
  "learningOutcomes": null,
  "relatedCourses": "",
  "localDivision": null,
  "revisionInterval": "6 months",
  "contentApproved": "",
  "targetLocation": "Institution"
})

## Matens funksjon
[//]: # ({
  "description": null,
  "required": true,
  "locked": false
})

### Livsnødvendig energi
https://skillaid-cdn.azureedge.net/media/image/d514b935-8110-41cd-b5f6-8a9caeb1a9f4.jpg

Kroppen trenger energi for å leve. Dette får vi i oss gjennom mat og drikke.

Hvor mye energi man trenger hver dag er avhengig av hvor mye energi man bruker.

Vi bruker energi på å puste, fordøye mat, bevege oss, og opprettholde nødvendige funksjoner i kroppen. 

### Vurdering av energibruk
https://skillaid-cdn.azureedge.net/media/image/311dca16-269d-4b33-8297-c6a214b7dab3.jpg

Å vurdere beboeres energibruk kan være vanskelig og avhenger av flere faktorer.

Det kan lett tenkes at stillesittende beboere har lavt energiforbruk, og dermed lavt energibehov. Dette stemmer nødvendigvis ikke overens med virkeligheten.

Beboere med KOLS vil for eksempel bruke mye energi på å få pustet godt nok. De vil derfor ha et økt energibehov til tross for stillesitting.

### Tilpasset ernæring
https://skillaid-cdn.azureedge.net/media/image/62152ec4-af60-4290-81d4-55f0e6b41c52.jpg

I en institusjon vil det være mange ulike ernærings– og tilpasningsbehov. Dette avhenger som oftest av hvilke medisinske sykdommer eller tilstander beboerne har.

Viktige tilpasninger kan være konsistens på mat sett opp mot beboerens svelgfunksjon og evne til å innta mat.

Ernæringbehov vil også variere og endres over tid. Derfor er det viktig å gjøre fortløpende vurderinger.

### Underernæring
https://skillaid-cdn.azureedge.net/media/image/90b59a4b-49ee-4e55-b53a-8e2668c4a7d6.jpg

Underernæring er svært vanlig i den eldre befolkningen og er et voksende problem.

Underernæring omhandler både manglende kalorimengde og næringsinnhold over tid. Uten jevn og stabil tilførsel av mineraler og vitaminer kan kroppen utvikle ulike følgesykdommer.

For lite næring over tid vil tære på kroppens energireserver. Disse reservene vil være begrenset hos de fleste eldre.

## Matglede
[//]: # ({
  "description": null,
  "required": true,
  "locked": false
})

### Matens betydning
https://skillaid-cdn.azureedge.net/media/image/7d989e35-5567-4412-9ba7-93b30248805d.jpg

Mat og måltider er mye mer enn bare et behov for næring. Det handler om nytelse, sosialt fellesskap, hva vi liker og ikke liker, ro, rutiner og vaner.

Mange eldre opplever at matlysten blir dårligere. Ikke alle liker den samme maten. Å selv kunne velge hva en vil spise er viktig for mange.

Hvordan vi har det når vi spiser kan påvirke hvor godt maten smaker.

### Dårlig matlyst
https://skillaid-cdn.azureedge.net/media/image/637eac3b-2742-42c9-967e-adc2471211af.jpg

Mulige årsaker til redusert matlyst kan være:
* Kronisk sykdom
* Medisiner
* Munntørrhet
* Depresjon
* Ensomhet
* Redusert smaksans
* Lite aktivitet
* For tett mellom måltider

### Mat og hygge
https://skillaid-cdn.azureedge.net/media/image/451316e1-c40b-4f96-8a03-1b12c5f7b6ac.jpg

For at eldre skal oppleve matglede er det viktig å legge til rette for hyggelige måltider. Et pent dekket bord og mat som ser fristende ut er viktig for de fleste av oss. Det gjelder også for gamle og syke.

Noen ønsker å kunne ha noen å prate med mens de spiser, andre foretrekker kanskje ro og stillhet.

Å finne ut hva den enkelte foretrekker, og prøve å ta hensyn til det, kan hjelpe på matlysten.

### Porsjonsstørrelse
https://skillaid-cdn.azureedge.net/media/image/1c76e820-912d-4664-b07b-539cf33993fc.jpg

Størrelse og hyppighet på måltider kan påvirke matgleden. For en person som har dårlig matlyst kan et stort måltid virke overveldende. Små hyppige måltider kan være mer fristende.

Det skal gå maks 11 timer mellom måltider. Noen kan derfor ha behov for litt å spise i løpet av natta.

## Spesialdiett
[//]: # ({
  "description": null,
  "required": true,
  "locked": false
})

### DIA-kost
https://skillaid-cdn.azureedge.net/media/image/eb901ed3-2334-47e0-99a3-97b6f45b8084.jpg

Beboere med diabetes bør følge DIA-kost. Slik diett innebærer å spise lite karbohydrater, da lavt inntak er med på å stabiliserer blodsukkeret.

Uregulert blodsukker bidrar til risiko for utvikling av alvorlig sykdom.

### Næringstett kost
https://skillaid-cdn.azureedge.net/media/image/96fcc487-488b-483a-a276-3c6762cfe001.jpg

Underernærte beboere bør spise næringstett kost. Ved underernæring er det viktig å legge til kalorier og næring uten å øke mengde mat for beboer.

Fete produkter som fløte, smør, olje eller rømme gir maten høyere energiinnhold.

I tillegg kan man ta i bruk ernæringsdrikker.

### Saltredusert kost
https://skillaid-cdn.azureedge.net/media/image/8da8ea54-27c8-4e0a-ab67-c8ebbfe0b4f3.jpg

Beboere med hjerte- og/eller nyresykdom bør begrense salt i kosten.

Salt bør begrenses da det holder på væske i kroppen som igjen kan føre til økt belastning på hjerte og nyrer.

## Case
[//]: # ({
  "description": null,
  "required": true,
  "locked": false
})

### Jeg er ikke sulten
https://skillaid-cdn.azureedge.net/media/image/92395a71-824e-4cee-8d6d-6e64202f4f72.jpg

Oskar har dårlig matlyst. Alle måltider tilbringer han på sin faste plass på enden av bordet. Han spiser stadig mindre og har også blitt mindre pratsom.

Du begynner å lure på hvorfor Oskar spiser så lite. Han har vært en stor mann, men han har gradvis gått ned i vekt etter at han flyttet til sykehjemmet.

Etter å ha snakket med kollegene dine får du oppfatningen av at de ikke deler din bekymring.

**”Gamle folk har jo ikke matlyst. De sitter bare i ro hele dagen, så det er jo ikke rart egentlig,”** svarte Åge da du spurte ham hva han tenkte.

En ettermiddag vil ikke Oskar komme til middag.

**”Jeg er ikke sulten. La meg slippe.”** Sier han.

Når du spør hvorfor, svarer han litt brydd.

**"Det er så ubehagelig å sitte sammen med alle de hjelpetrengende pasientene. De sikler og søler og smatter. Jeg mister helt matlysten av å sitte ved samme bord.”**

Du blir litt overrasket over svaret, men har ikke noen problemer med å forstå Oskar.

Han har ingen han snakker med under måltidene, og du må innrømme overfor deg selv at det ikke alltid virker særlig fristende å sette seg ned og spise ved samme bord som andre.

**”Hør Oskar,”** sier du. **”Jeg forstår at du synes dette er vanskelig. Jeg gjør klar en tallerken til deg og tar den med på rommet ditt. Da får du sitte i ro og fred og spise middag, hvis du vil det? Så skal jeg se hva jeg kan finne på etter hvert så det blir litt hyggeligere for deg rundt måltidene.”**


